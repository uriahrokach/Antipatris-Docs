# מתנות מכרסמי עצמות

## **רמה 1**

### בישול 

> מכרסם העצמות לוקח סיר קטן וכף, וממלא את הסיר בכל מה שהוא יכול למצוא - בדלי סיגריות, פחיות בירה, עיתון ישן, עלים יבשים או כל דבר אחר - מוסיף מים (יריקה תספיק) ומערבב. התוצאה היא עיסה משחתית ודלת טעם אך משביעה ומזינה. רוח דביבון מלמדת את המתנה.

**מכאניקה:** השחקן מגלגל תחכום+הישרדות (קושי 6). המנה יכולה להשביע אדם אחד פר הצלחה.

### עוצמת יאוש

> בזמן יאוש, הגארו קורא לכוח שאגור בו, פתאומי ועוצמתי. רוח גירית מלמדת את מתנה זו.

**מכאניקה:** כשהגארו משתמש במיצג כוח (feat of strength) הוא רשאי להוסיף קוביה אחת לכוח הרצון שלו על כל דרגת נזק שטחי שהוא מוכן לקבל כתשלום על הפעלת המתנה.

### הגנה מרעלים 

> גופו של הגארו מוגן מרעלים מכל סוג. רוח של חולדה מלמדת מתנה זו.

**מכאניקה:** הגארו חסין באופן קבוע לרעלים רגילים, מארסן ועד אלכוהול, ומוסיף 3 קוביות להתנגדות לאפקט של רעל מתולע. ניתן להדליק ולכבות את מתנה זו בחופשיות (למשל לטובת הנאה מאלכוהול)

### ניחוח הדבש המתוק

> מטרה בה נגע הגארו בשעה האחרונה מתחילה להפיץ ארומה מתוקה ונהיית מעט דביקה למגע, חרקים ושרצים יופיעו במהירות ויעטפו את הקורבן. מעטפת היבחושים, זבובים, דבורים וחיפושיות תזחל, תעקוץ ובאופן כללי תפגע בשדה הראיה והשמיעה של הנפגע. רוח חרק מלמדת מתנה זו.

**מכאניקה:** השחקן מוציא נקודת נוסיס ומגלגל תחכום+עורמה (בקושי 7). המטרה סובלת מ1- לכל פעולה לשעה אחת על כל הצלחה. הריח לא ניתן לשטיפה בזמן זה.

### זבל הוא אוצר

> הפסולת שהאנושות מספקת למכרסם העצמות הערמומי את כל צרכיו.בעזרת שימוש במתנה זו, כל מוצר שבור יכול לחזור לתפקד לפעילות מלאה. רוח דביבון מלמדת מתנה זו.

**מכאניקה:** השחקן לוקח חפץ שבור ומגלגל תחכום+מלאכה. החפץ מתפקד באופן מושלם, תור אחד לכל הצלחה, וגם מספק לעצמו אנרגיה, דלק או תחמושת - סכין כהה תחתוך, מיקרוגל חבוט יפעל (גם ללא חיבור לחשמל) וגרוטאת רכב תתניע ותיסע. תיפקודו של החפץ יכול להיות מוארך ליום שלם על ידי השקעת נקודת כוח רצון, אך החפץ ידרוש אנרגיה, דלק או תחמושת מתאימים במקרה זה.

## **רמה 2**

### בין הסדקים

> הרס בערים הוא בהחלט הבטן הרכה של התולע, ומכרסמי העצמות יודעים זאת טוב יותר מכל שבט אחר. האינסטינקטים של הגארו מנחים אותו לאיזור הצחיח הקרוב אליו ביותר בסביבה העירונית - מקום בו אף אדם לא דרך לפחות שבוע, מקום שלא רק שהוא מבודד ומרוחק, אלא גם מקום שככל הנראה ישאר ככה למשך הלילה הקרוב. זה יכול להיות בניין נטוש, דירה שפונתה או אפילו תחנת רכבת שלא בשימוש. מכרסמי העצמות מוצאים מתנה זו יעילה לטובת מקום לטקס מוגן, הכנת מארב ללא סיכון לשבירת הליטאני או מציאת מקום שינה ללילה. כל רוח עירונית יכולה ללמד מתנה זו.

**מכאניקה:** השחקן משקיע נקודת כוח רצון ומגלגל תחכום+חוכמת רחוב (קושי 5). ככל שיש יותר הצלחות כך המקום יהיה יותר מבודד וקשה למציאה.

### בורות מבורכת

!!! Info "הפנייה"

    ראה את [מתנת הראגבאשים](../%D7%9E%D7%AA%D7%A0%D7%95%D7%AA%20%D7%9E%D7%95%D7%9C%D7%93%D7%99%20%D7%99%D7%A8%D7%97/1_ragabash.md#_7).

### אכזריות של חולדה כלואה

> מכרסם עצמות שנכלא למצב בו הוא לכוד בפינה מבלי נתיב בריחה, ישנן רק 2 אפשרויות - להתחנן לרחמים או להסתובב ולהילחם. רוח חולדה מלמדת את המתנה.

**מכאניקה:** השחקן משקיע נקודת זעם ומגלגל זעם (קושי 8). כל הצלחה מוסיפה קוביה אחת לגלגולי היאבקות עד סוף הקרב. מתנה זו מכניסה את מכרסם העצמות לפרנזי תוקפני באופן מיידי ובלתי ניתן למניעה. כל קסם המבטל את הפרנזי יבטל גם את המתנה.

### הסוואה של כלב צייד

> מכרסם העצמות מסווה את עצמו לכדי השתלבות מלאה בסביבה עירונית, מציג את צורת הלופוס שלו ככלב גדול יותר מאשר כזאב. על אף היעילות הרבה של מתנה זו, רוב השבטים האחרים רואים אותה כהשפלה לאומת הגארו. רוח של כלב מלמדת מתנה זו.

**מכאניקה:** השחקן מגלגל תמרון+עורמה (קושי 7). התחפושת נשארת לסצנה פר הצלחה. 

### ארומה מזוויעה

> מכרסם העצמות יכול להעצים את ריח הגוף שלו עד רמה של פגיעה בתפקוד אויביו. רוח של חיפושית זבל מלמדת מתנה זו.

**מכאניקה:** השחקן משקיע נקודת נוסיס. עד סוף הסצנה, כל ישות בעלת חוש ריח, במרחק של 6 מטרים, מלבד הגארו וחברי להקתו, מורידים שתי קוביות מכל הטלה כי הם מתקשים לנשום.

## **רמה 3**

### זימון חלודה

> על ידי שריקה קצרה בין השיניים, יכול הגארו לזמן חלודה פתאומית והרסנית על כל מתכת בסביבתו. רובים יושחתו ויתקעו, סכינים יתפוררו ורכבים יהפכו לערמות זבל. אלמנטל מים מלמד מתנה זו.

**מכאניקה:** השחקן משקיע נקודת נוסיס ומגלגל גלגול של תחכום+מלאכה בקושי המשתנה לפי כמות המתכת במטרה. סכין או רובה יכולים להיות בקושי 6 ורכב בקושי 8.

### מתנתו של הבואש

> בעזרת מתנה זו, יכול הגארו להתיז סירחון כמו בואש. רוח בואש מלמדת מתנה זו.

**מכאניקה:** ההתזה מכוונת ע''י גלגול זריזות+דחף פראי (קושי 7, מרחק של עד 3 מטרים). מטרה שנפגעה צריכה להשקיע כוח רצון בכדי לא לבזבז את התור על התאוששות. לאחר מכן, על כל 2 הצלחות, הנפגע סובל ממחסר של קוביה אחת לכל גלגול עד סוף הסצנה. שטיפה במים מבטלת את השפעת המתנה. המתנה לא יעילה נגד מטרות ללא חוש ריח. 

### מתנתו של הטרמיט

> מכרסם העצמות יכול להשמיד עץ ונייר לאבק במהירות מדהימה. רהיטים יתפרקו, מסמכים יגרסו ובניינים עלולים אפילו לקרוס. רוח טרמיט מלמדת מתנה זו.

**מכאניקה:** השחקן משקיע נקודת נוסיס ומגלגל תבונה+מלאכה (קושי 7). הצלחה אחת יכולה להפוך מחברת לאבק, 3 הצלחות יכולות להפיל קיר ו5 הצלחות יכולות להקריס גג של מבנה קטן.

### צחוקו של הצבוע

> הצבוע לא עוקב אחר אף אחד, במקום זאת, הוא צוחק על אלו הקוראים עצמם מלכים. מכרסם העצמות לומד להשתמש בכוחו של הצחוק הלעגני, ומאפשרים לו להתנגד לכל השפעה של פקודה, כוח או ניסיון לגרום לו לעשות דבר שהוא איננו מעוניין בו. הגארו מגחך כמו צבוע בזמן הפעלת המתנה. רוח של צבוע מלמד מתנה זו

**מכאניקה:** כל ניסיון להשפעה מנטלית על פעולותיו של הגארו סובלים מ2+ לקושי, כל עוד הגארו צוחק על המטרות בקול.

### עיצוב אובייקטים מחדש

!!! Info "הפנייה"

    ראה את [מתנת ההומידים](../%D7%9E%D7%AA%D7%A0%D7%95%D7%AA%20%D7%92%D7%96%D7%A2%D7%99%D7%9D/1_homid.md#_14).