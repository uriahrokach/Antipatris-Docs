# מתנות מטיסים

## **רמה 1**

### יצירת אלמנט

> המטיס יכול לייצר כמות מסוימת של אחד מארבעת האלמנטים הקלאסים, אש\אדמה\מים\אוויר. הוא יכול ליצור סלע אותו יזרוק, למלא אמבט במים, להדליק מדורה וכד', הוא יכול ליצור רק את האלמנטים הבסיסיים ולא שום צורה מפותחת שלהם. רוח של אלמנטל מלמדת מתנה זו. 

**מכאניקה:** בהשקעת נקודת נוסיס ניתן להטיל את דרוג הנוסיס בדרוג קושי 6, כל הצלחה מייצרת 0.3 קוב (מטר על מטר על מטר) של אוויר או אש או עד מקסימום של משקל 45 קילו אדמה או מים להצלחה בטווח ראיה של עד 20 מטר מהדמות.

### זעם בראשיתי

> המטיס נותן מעצמו כדי להתחבר לכאב ולמצות ממנו את הזעם הפועם בעורקיו ושורף בדמו ושריריו. רוח אבות של מטיס מלמדת מתנה זו. מעטים המולדים האחרים שספגו מספיק בושה כדי ללמוד מתנה זו. 

**מכאניקה:** הדמות סובלת מרמת נזק מיוחד אחת בלתי ספיגה ובתמורה מקבלת 3 נקודות זעם זמני (ניתן לצבור מעל דרוג הבסיס). ניתן לבצע פעם בסצנה.

### ראש עכברוש

> מטיסים נולדים לעולם אליו הם מטאפורית לא שייכים, לכן זה נראה טבעי לגמרי שרוחות עכברוש ילמדו אותם להכנס למקומות אליהם הם אינם שייכים באופן בכלל לא מטאפורי. המתנה נותנת למטיס את מבנה העצמות הניתן לעיוות ומאפשרת לו להעביר את שאר גופו איפה שראשו יכול לעבור. רוח של עכברוש מלמדת מתנה זו. 

**מכאניקה:** בהוצאת נקודת נוסיס אחת וגלגול זריזות+אתלטיקה בדרוג קושי 7 למשך הסצנה המטיס יכול לדחוף ולעבור עם כל גופו דרך חרכים או פתחים בהם נכנס ראשו.
מהירות התנועה כך היא כמהירות הליכה.

### חוש תולע

> הגארו יכול לחוש בנוכחות תולע בקרבתו. זה לא מזהה שייכות, אלא רק את הזיהום הרוחני של התולע ולרוב מורגש כסרחון למרות שהחישה היא על טבעית ולא בחוש הריח. החישה מצריכה ריכוז פעיל ואינה פשוט עובדת כל הזמן. כל רוח גאיינית יכולה ללמד מתנה זו. 

**מכאניקה:** מטילים הבחנה+תורת הנסתר בדרוג קושי משתנה לפי עוצמת השפעת התולע על הייצור או החפץ כאשר 6 יהיה לפומור ומשם עולה ככל שזה מתון יותר.

### השלה

> המטיס מסוגל להשיל את פרוותו ושכבת עורו העליונה כדי להחליק דרכה במקרה בו הוא כבול או תפוס וכך להשתחרר, רוח של לטאה מלמדת מתנה זו. 

**מכאניקה:** מטילים זריזות+דחף פראי בדרוג קושי 7 , אם יש הצלחה הדמות משילה את שכבת עורה\פרוותה העליונה (חושפת שיכבה חדשה ובריאה) וכך הדמות חומקת מכבלייה אם יהיו חבל או שלשלאות או מתפיסות ונעילות במצב האבקות.

## **רמה 2**

### מחפורת

> מתנה זו מאפשרת לחפור באדמה וליצור מנהרה בגודל גופו של החופר שאחרים יכולים ללכת בה בעקבותיו. המטיס חייב להיות בצורה בעלת טפרים כדי להשתמש במתנה זו. רוח של חפרפרת מלמדת מתנה זו.

**מכאניקה:** מטילים כוח+אתלטיקה בדרוג קושי משתנה לפי החומר בו חופרים לשיקול מנחה כאשר אדמה רכה ונוחה תהיה 4 וסלע יהיה 9.
מתכות כמו פלדה או טיטניום או מבני בטון מחוזקים בפלדה לא יכנעו לטפריו של המטיס לא משנה מה.
החפירה מתבצעת במהירות של מטר על כל הצלחה בסיבוב, לאחר ההטלה הראשונה לא מטילים שוב 

### קללת השנוא

> המטיס משתמש בכל השנאה שבנשמתו ושופך אותה למילותיו, מצלק את רוחם של אלו אותם תוקף במילותיו. רוח של שנאת מטיסים מלמדת מתנה זו. 

**מכאניקה:** בהשקעת נקודת נוסיס אחת וגלגול תמרון+התבטאות בדרוג קושי השווה לדרוג כוח הרצון של המטרה, הקורבן מאבד 2 נקודות כוח רצון ו2 נקודות זעם (כולן זמניות).
ניתן לבצע פעם אחת כנגד כל אחד במשך סצנה.

### שליטה בצורה

> המתנה מאפשרת לגארו שליטה טובה יותר ביכולות שינוי הצורה שלו. רוח של זאב מלמדת מתנה זו.

**מכאניקה:** כאשר משנים צורה כל דרוגי הקושי יורדים באחד גם לשינוי חלקי, בנוסף אין צורך להשקיע כוח רצון בשינוי חלקי.

### חוש כסף

> לאלה שבאמת נולדו גארו, לונה מעניקה את היכולת לחוש את הנשק המנצל את החולשה הגדולה ביותר שלהם. לונאר מלמד מתנה זו. 

**מכאניקה:** מטילים הבחנה+דחף פראי בדרוג קושי 7, בהטלה מוצלחת ניתן לחוש האם יש כסף בטווח 100 מטר מהדמות, שלוש הצלחות ומעלה יתנו מידע מדויק, ממש איפה הכסף נמצא.

## **רמה 3**

### מתנת הזיקית

> הגארו מסוגל להשתלב היטב בסביבה הטבעית ואף עדיין לנוע ולתקוף. רוח של זיקית מלמדת מתנה זו.

**מכאניקה:** בהשקעת נקודת נוסיס כל מי שמנסה למצוא את הגארו המתגנב, גם אם בשטח פתוח, חייב לבצע בדיקת הבחנה בדרוג קושי השווה לדרוג התחכום+התגנבות של המטיס. המתנה משפיעה אך ורק על ראיה.
אם המטיס מבצע התקפה בהתגנבות בעזרת מתנה זו דרוג הקושי יורד ב3 לביצוע ההתקפה במקום המחסר הרגיל.

### עיני חתול

> הגארו יכול לראות בחושך מוחלט כאשר עיניו זוהרות באור ירקרק חלש. רוח של חתול מלמדת מתנה זו.

**מכאניקה:** הדמות לא סובלת ממחסרים הנובעים מחושך מוחלט, ניתן להפעיל ולהפסיק את השפעת המתנה באינסטנקטיביות.

### שיח מוחי

> מתנה זו מאפשר שיח בתוך הראש גם ממרחקים עצומים. המשתמש חייב להכיר את בן שיחו באופן אישי (למרות שחברות אינה הכרחית) או להחזיק חפץ השייך לו באופן אישי כמו קצוות שיער או דבר דומה. רוח של ציפור או רוח של אינטלקט מלמדת מתנה זו. 

**מכאניקה:** בהטלת כריזמה+אמפתיה בדרוג קושי 8 והשקעת נקודת כוח רצון , אם צלחה ההטלה ניתן לשוחח עם האחר המיועד במרחק של עד 16 ק"מ לכל הצלחה, לא ניתן לקרוא כך מחשבות.

### קליפה 

> המטיס יכולה ליצור מחסום על טבעי סביבו, מגייס את כוחות זכרונו לכל מקרי העוינות שחווה והדחפים ההרסניים. רוח של צב מלמדת מתנה זו. 

**מכאניקה:** בהטלת בדיקת כוח רצון בדרוג קושי של דרוג הזעם של הדמות, אם הצלחה נוצר מחסום בלתי נראה המגן לחלוטין על המטיס מהתקפות משנות תודעה פסיכולוגיות או מנטאליות.
החסרון הנלווה לכך שלא ניתן להצליח בגלגולי אמפתיה, דחף פראי, או זעם במצב זה. אפילו לא ניתן להשקיע זעם.
