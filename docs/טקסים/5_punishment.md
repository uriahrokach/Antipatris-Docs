# טקסי עונש

טקסים שלרוב מיועדים לפילודוקסים ולשופטים שמטרתם להעניש גארו שביצעו חטאים כנגד האומה. 

## **רמה 1**

### טקס הקאק

טקס עונש זה נעשה בדרך כלל על אלו ששברו הבטחת סוד או שמירת מידע, טקס זה גורם למושא הטקס לספר בצורה בלתי נשלטת את כל מאווי ליבו (כל המידע הפרטי והאישי) לכל מי שהוא פוגש. טקס זה לא יגרום למושא הטקס לחשוף סודות אחרים שהוא נשבע לשמור, ולא יכול לגרום לו לשבור את הליטני, אבל סביר להניח שזה יחשוף מידע אישי שיגרום לו למבוכה גדולה. 

הגלגול הוא תמרון+עורמה (דירוג קושי 7). על כל הצלחה המטרה סובלת מההשפעה ליום אחד. מושא הטקס יכול להשקיע כוח רצון כדי להימנע מלהכריז על סוד אישי כלשהו. 

## **רמה 2**

### טקס הנידוי

טקס זה גורם לגארו המוענש שאחרים יתעלמו ממנו, ולהיות מורחק בעצם מהספט, השבט ואף הלהקה.
הגארו הנוכחים בטקס זה יוצרים מעגל מסביב לגארו, ואומרים "מכל יצירי גאיה, אין לי אח/אחות כזה/כזו". הגארו מסתובבים ומפנים את גבם לגארו המוענש כשהוא עוזב את המקום. העונש בדרך כלל נמשך לכמה ימים, אבל יכול להימשך כמה שהגארו חפצים. 

### טקס אבן הבושה

אבן הבושה היא אבן שמשובצת בהאנשה של כאב, בושה, צער וכיו"ב. במהלך הטקס כל גארו מכניס לתוך האבן הבושה את המגרעות והבושות של מושא הטקס, תוך לעג וקלס, בדרך כלל הגארו מצייר או חורט גליף על האבן. הגלגול הוא רגיל לפי הטבלה. 

### טקס קול התן

כשהגארו המוענש חטא נגד הספט או השבט אפשר לבצע עונש זה, מנהל הטקס נושף אבק או אפר על הפושע  ואומר "בגלל ה(פחדנות/גרגרנות/אנוכיות וכו') הוכחת שאתה מדם התן, שקולך ישקף את הגזע האמיתי שלך!"  ואז מושא הטקס ידבר בקול צפצפני ומעצבן עד שמנהל הטקס מבטל את ההשפעה. מושא הטקס מוריד שתי קוביות לכל בדיקה חברתית בזמן השפעת הטקס. 

### טקס הצעידה במקום

טקס זה משמש להעניש צעירים אשר עשו מעשה מספיק חמור אשר הראה שבבירור אינם ראויים לבגרות.
במהלך הטקס (בצורתו הסטנדרטית), הגארו עומדים במעגל, נוקבים במשפט בטעות שהגארו עשה בחייו ומסבירים לו במשפט, כיצד יכל לפעול אחרת.
הגארו מקבל רינאון שלילי אחד.

!!! Warning "הערה"

    הטקס נועד לענות על מקרה והגארו עשה מעשה פסול שאינו חלק מרשימת הרינאון השלילי הרגילה. אין צורך לשלב אותו במקרה שהמעשה כשלעצמו גורם לאובדן רינאון, אלא אם המעשה נעשה באופן כל כך מחריד שעל העונש להיות כפול.

## **רמה 3**

### טקס הציד

הציד לרוב נעשה על גארו שביצע עונש חמור כמו רצח, אך עדיין שמר על כבודו. כל המשתתפים בטקס צובעים את פניהם וגופם בצבע או חימר ואז רודפים אחרי הגארו שנענש וצדים אותו למוות. 

### טקס זאב האומגה

כשאלפא של להקה אכזב את הלהקה שלו, הם יכולים לבצע את הטקס הזה. כל חברי הלהקה עומדים מסביב לאלפא המוענש, הם חובשים לראשו כתר מצועצע כבדיחה ובזים לו בקידה אירונית. לאחר מכן לוקחים ממנו את הכתר ומעבירים ביניהם בזמן שהם יורקים או משתינים עליו. 

הגלגול הוא לפי הטבלה הרגילה, במידה והגארו חוזר לעמדה של אלפא הוא מקבל 3- לכל גלגולי המנהיגות אלא אם כן יצליח להושיע את עצמו בדרך כלשהי.

### טקס הסאטיר

טקס נוראי יותר של אבן הבושה, טקס זה יוצר שיר או ריקוד שנועד ללעוג על הגארו, הטקס הזה נעשה תמיד במוט מול כל הספט. בגלל שגארו שומרים על סיפורים היטב, גם סיפור זה ישמר ויתועד. 

הגלגול בקושי של המעמד של הגארו פלוס 4. אם הצליחו בגלגול הגארו המוענש יורד במעמד אחד. גלגול כשלון קריטי גורם למנהל הטקס להפוך להיות מושא הטקס. 

## **רמה 4**

### טקס קריעת הרעלה

טקס זה נועד להעניש אדם שעשה מעשה חמור נגד גארו, או נגד גאיה וילדיה. טקס זה קורע מהאדם את הרעלה, גורם לאדם לראות ולזכור את הגארו לכל משך הציד. מנהל הטקס משאיר שק קטן עם גללים בוערים ועשבים ליד האדם הישן. כאשר האדם מתעורר הרעלה הוסרה ממוחו. הציד יכול או לא בהכרח להרוג את האדם. אנשים שנשארים חיים לרוב הופכים למשוגעים. הטקס הזה אינו שבירת רעלה. במקרה של כשלון הרעלה אינה נקרעת מהאדם, במקרה של כשלון קריטי מנהל הטקס סובל מדיליריום ללילה אחד. 

## **רמה 5**

### טקס שיניה הנוקמות של גאיה

טקס עוצמתי זה נשמר לבוגדיה הנוראיים ביותר של גאיה והגארו. אלו ששיתפו פעולה עם התולע או כאלו שהפעולות שלהם או הפחד שלהם גרם למותם של גארו רבים. חמישה גארו לפחות גוררים את הבוגד לאזור אדמה קשה וסדוקה עם אבנים. מנהל הטקס אומר את חטאיו של הבוגד נגד גאיה ובמקביל חורט על ידו עם מקל או אבן, מנגב את הדם שלו על עיניו, אוזניו ומצחו של הבוגד. הגארו מייללים בכאב כאשר הדמעות והדם ניגרים על האדמה היבשה. מרגע זה כל מה ששיך לגאיה שנוגע בגופו של הבוגד הופך לכסף חד כאשר הוא ניצוד ונפגע בכאב רב מכל דבר שמסביבו. אף אחד לא שורד את הטקס וכל עוד הדם של מנהל הטקס על הבוגד הוא לא יכול לעבור לאומברה. אין להזכיר את שמו של הבוגד והוא נמחה מדפי ההיסטוריה. 