# טקסי קיירן

טקסים אלו יכולים להיות מבוצעים רק בקיירן ומנצלים את כוחו ותכונותיו הייחודיות. מאגר הקוביות משתנה מטקס לטקס אך החסם העליון של מאגר זה תמיד יהיה דירוג הנוסיס הקבוע של הדמות .

## **רמה 1**

### טקס מוט

טקס שנעשה באופן חודשי על מנת לקשור בין הספט לקיירן ולהטעין אותו בכוח. 
הטקס תמיד כולל בתוכו יללה ארוכה שמובלת על ידי הגארו בעל תפקיד אדון היללות. היללה הזו משתנה בין שבט לשבט ובין קיירן לקיירן אבל תמיד מייצגת את מהותו הייחודית של אותו קיירן. כל הגארו הנוכחים חייבים לבצע מעגל בקיירן לפני היללה. ישנן מספר גרסאות שונות של הטקס הידועות לרבים - בעוד שאדומי הטפרים פוצעים לעצמם את הכפות ומחדירים מדמם אל האדמה, האוקטנה מעבירים מאחד לשני את הפטיש החזק ביותר שיש להם וכל אחד בתורו מוסיף ליללה. אך לא משנה באיזה צורה זה קורה - היללה 
חייבת להדהד והמעגל חייב להתאגד.

טקס זה חייב להתבצע פעם בחודש על מנת לשמור על התפקוד של הקיירן. על משתתפי הטקס להשקיע 5 נוסיס כפול רמת הקיירן. 

### טקס הקיירן הפתוח

טקס זה מאפשר לגארו להתחבר לקיירן ולהתחזק בהתאם לטבעו. קיירן של כוח יתן עוד כוח, קיירן של נוסיס יתן עוד נוסיס וכולי. הקיירן שלנו נותן עוד כוח רצון. גם הטקס משתנה מקיירן לקיירן לפי אופיו, קיירן של זעם ככל הנראה יצרוך מגארו להשתנות לקרינוס ולילל בזעם וכו'. 

הגלגול של טקס הקיירן הפתוח הוא פשוט גלגול של ק10 אחת. אם יוצא 1 הטקס נכשל ולא ניתן לבצע אותו באותו היום, אחרת הצליח. במידה ועושים בקיירן אחר ללא נוכחות של שר הטקסים או חבר ספט מטעמו, מגלגלים נוסיס כשדירוג הקושי הוא טקסים פלוס תחכום של שר הטקסים בקיירן, נדרש להשיג את מספר ההצלחות כרמת הקיירן.

## **רמה 3**

### טקס העבר המפואר

טקס זה מאפשר לראות את ההיסטוריה והמורשת של קיירן כחיזיון.
בשביל לבצע את הטקס הזה, הגארו  צריך לצייר מפה של הקיירן כשהוא רק נוסד (דבר שכנראה דורש מחקר). לאחר מכן מפה זו נשרפת בלב הקיירן. בזמן שהמפה נשרפת כל הגארו הנוכחים נוהמים בשקט, בזמן שמבצע הטקס מכריז לכל את היסטוריית הקיירן. כל הנוכחים בטקס רואים את צורת הקיירן משתנה כאילו עם הזמן וכל מיני פרטים חשובים בהיסטוריית הקיירן כאילו בחלום.

גלגול תבונה פלוס טקסים (קושי 9 פחות רוחות אבות). אם הטקס מצליח, בנוסף לחיזיון כל משתתף בטקס מקבל נקודת רוח אבות נוספת עד השחר הבא, גם אם לא היה לו בכלל קודם (מאחר ומדובר בקשר לרוחות האבות של הקיירן). 
טקס הקיירן הבא שמבוצע בו נעשה בדירוג קושי 1 פחות.
ניתן לנסות להיעזר בטקס בכדי לראות אירועים ספציפיים יותר בקיירן כל עוד אתה יודע (רמת הקיירן) פרטים על האירוע.

## **רמה 4**

### טקס מאורת הגירית

טקס זה מאפשר לגארו לצפות בקיירן שלו ולשאול עליו שאלות. 
מבצע הטקס בוהה בריכוז לתוך קערת מים, בריכת דיו, מראה או פוקוס דומה אחר. תוך כדי מבצע הטקס מפזר  הממליס או חומר בעל ריח חזק אחר על הרצפה לפניו, אפילו שתן. גארו הצופים או המשתתפים בטקס מקיפים את מבצע הטקס, מיללים ומשמיעים קולות גרוניים. יש כאלו שמוסיפים לטקס גם סמים, אך גארו מסורתיים לא רואים זו בעין יפה.

יש לגלגל על כל שאלה, גלגול הבחנה פלוס טקסים. דרגת קושי על פי גודל השטח שהגארו רוצה לחקור.

* חדר: 5
* אולם נשפים: 6
* בניין: 7
* ארבעה קילומטרים רבועים: 8 
* יער קטן: 9

### טקס הגשר הפתוח

טקס זה מאפשר לבסס גשר ירח בין שני קיירנים. על מנת שהטקס יעבוד יש לבצעו בשני הקיירנים במקביל בנוכחות אבן הירח של הקיירנים. יש לחדש את הגשר פעם בשנה. 
טקס זה תמיד מבוצע במוט וצריך להיות מבוצע על ידי שתי הצדדים.

הגלגול הוא תחכום+חידות, דירוג קושי 8 פחות רמת הקיירן. על מוביל הטקס להשיג מספר הצלחות ששווה לדרגת הקיירן אליו מנסים לפתוח גשר ירח. 
אם הטקס מצליח, גשר הירח מבוסס וניתן להשתמש בו באמצעות טקס הקיירן הפתוח. אם הטקס נכשל, יש לחכות שנה לפני שמנסים שוב ולהטיל בדרגת קושי גבוהה יותר. 

### טקס הרעלה הנסתרת

טקס זה גורם לאזור באומברה להפוך להיות בלתי נראה,כך שלא יהיה ניתן לראות אותו מאף מקום אחר בעולם הרוחות. על מנת לעשות את הטקס יש צורך בחמישה משתתפים שצמו כשלושה ימים לפני הטקס. 

דרגת הקושי היא המעטפת בקיירן+4. כל גארו יכול לתרום נוסיס לטקס. על מנת שהאפקט יהיה קבוע, יש צורך בהשקעה של 10 נקודות נוסיס. אחרת, הקיירן ישאר חבוי לשעה על כל הצלחה שיצאה בגלגול. אם רוצים להגדיל את האזור שמסתירים, יש לשלם 2 נקודות נוסיס נוספות על כל 

## **רמה 5**

### טקס בניית קיירן


הטקס העוצמתי הזה יוצר קיירן חדש על ידי קירוב בין האומברה לעולם הפיזי. אפילו ביצוע חלק קטן מהטקס קורא לרוחות התולע ולמשרתיו להתעניין, טקס זה עשוי להיות מסוכן וקטלני. רק הבכירים ביותר מעיזים בכלל להוביל טקס שכזה. גארו רבים מתעלים את האנרגיה שלהם כדי לקוות שיצליח, רבים מוצאים את מותם בטקס זה. ברגע שצורה פיזית של לב הקיירן נבחר, האזור חייב להיות מטוהר מכל תילוע כדי לבצע את השינוי. כולם חייבים לעבור טיהור, מדיטציה. הספט חייב להציב שומרים כדי למנוע מהתולע להגיע ולהשחית את הטקס. מנהל הטקס חסר אונים כאשר הוא שר וקורא לרוח להגיע ולהתממש כרוח הקיירן. הטקס חייב להיות מבוצע בזמן שבין השקיעה לזריחה בזמן הירח המתמלא. רק רקדני ספירלה עושים זאת בזמן הירח המתחסר.

הגלגול הוא תחכום פלוס טקסים בקושי 8, מספר ההצלחות קובע את רמת הקיירן (1-3 רמה 1, 4-6 רמה 2, 7-8 רמה 3, 9+ רמה 4).
